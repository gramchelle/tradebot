# Divergences (Uyumsuzluklar)

Bu raporda finansal analiz konusunun bir alt başlığı olan teknik analiz aşamasında karşılaşılan, fiyat değişimi ve indikatör değişimindeki farkı ele alan konuyu yani uyumsuzlukları ele alacağız. Tanım ile başlayalım.

## 1. Divergence Nedir?

Divergence, yani **uyumsuzluk**, ```fiyat hareketi ile teknik indikatörün birbirine ters yönde hareket etmesi``` durumudur.  
Normalde indikatörler fiyatı takip eder, fakat bazı dönemlerde fiyat yükselirken indikatör düşebilir ya da tam tersi görülebilir. Bu durum bize mevcut trendin zayıfladığı ve **yakında tersine dönebileceği** sinyalini verir.  

### Ne İşe Yarar?
- Divergence, piyasada **erken uyarı sinyali** olarak kullanılır.  
- Fiyatın gidişatında saklı kalmış ipuçlarını yakalamamıza yardımcı olur.  
- Trend dönüşlerini öngörmek için en sık kullanılan teknik analiz yöntemlerinden biridir.  

### Neden Önemlidir?
- Yatırımcıya fiyat hareketini daha iyi okuma imkanı sağlar.  
- Tek başına al-sat sinyali vermese de, destek/direnç seviyeleri ve hacim gibi diğer analizlerle birlikte çok güçlü bir gösterge olabilir.  
- Hem kısa vadeli (gün içi) hem de uzun vadeli (haftalık, aylık) analizlerde güvenilir sinyaller sunar.  


## 2. Divergence Türleri

Divergenceler genel olarak **klasik (regular)** ve **gizli (hidden)** olmak üzere iki ana gruba ayrılır.  
Her biri hem **pozitif (bullish)** hem de **negatif (bearish)** yönde görülebilir.  

### 2.1 Klasik (Regular) Divergence

**Tanım:**  
Fiyat ile indikatör birbirine zıt şekilde hareket eder.  
Bu durum, trendin zayıfladığını ve dönüş ihtimalini gösterir.  

#### Pozitif (Bullish) Regular Divergence
- Fiyat: Daha düşük bir dip yapar.  
- İndikatör: Daha yüksek bir dip yapar.  
- **Yorum:** Satış baskısı azalıyor olabilir. Bu, düşüş trendinin sona erip yükselişe dönüşebileceğinin işareti sayılır.  

> Örneğin: Hisse fiyatı 90 → 85’e düşerken RSI 25 → 30’a yükselmişse, bu pozitif divergence’tır.  

#### Negatif (Bearish) Regular Divergence
- Fiyat: Daha yüksek bir tepe yapar.  
- İndikatör: Daha düşük bir tepe yapar.  
- **Yorum:** Alım baskısı azalıyor olabilir. Bu, yükseliş trendinin sona erip düşüşe dönüşebileceğinin işareti sayılır.  

> Örneğin: Hisse fiyatı 100 → 105’e yükselirken MACD 50 → 45’e düşmüşse, bu negatif divergence’tır.  

---

### 2.2 Gizli (Hidden) Divergence

**Tanım:**  
Gizli divergence, mevcut trendin **devam edeceğine** işaret eder.  
Yani fiyat ve indikatör farklılık gösterir ama bu durum trendin güç topladığını gösterebilir.  

#### Pozitif (Bullish) Hidden Divergence
- Fiyat: Daha yüksek bir dip yapar.  
- İndikatör: Daha düşük bir dip yapar.  
- **Yorum:** Yükseliş trendi devam edebilir. Bu genellikle trend içi düzeltmelerde görülür.  

> Örneğin: Fiyat 100 → 102 → 101 şeklinde daha yüksek dip yaparken, RSI 40 → 35 şeklinde daha düşük dip yapıyorsa, pozitif hidden divergence’tır.  

#### Negatif (Bearish) Hidden Divergence
- Fiyat: Daha düşük bir tepe yapar.  
- İndikatör: Daha yüksek bir tepe yapar.  
- **Yorum:** Düşüş trendi devam edebilir.  

> Örneğin: Fiyat 90 → 85 → 87 şeklinde daha düşük tepe yaparken, MFI 45 → 55 şeklinde daha yüksek tepe yapıyorsa, negatif hidden divergence’tır.  

## 3. Hangi İndikatörlerde Kullanılır?
- RSI
- MACD
- Stochastic
- MFI

## 4. Divergence Yorumlarken Nelere Dikkat Edilmeli
- Divergence **zamanlamayı net vermez**, yani sinyal hemen çalışmayabilir.  
- Her divergence trend dönüşüyle sonuçlanmaz, **yanıltıcı sinyal** de olabilir.  
- Daha güvenilir sonuç için **destek/direnç bölgeleri, trend çizgileri ve hacim** ile birlikte kullanılmalıdır.  

## 5. Uyumsuzluklar Özet Tablosu
| Divergence Tipi         | Trend Dönüş İhtimali      |
|-------------------------|---------------------------|
| **Pozitif Divergence**  | Yukarı dönüş ihtimali     |
| **Negatif Divergence**  | Aşağı dönüş ihtimali      |
| **Gizli Divergence**    | Trend devam ihtimali      |